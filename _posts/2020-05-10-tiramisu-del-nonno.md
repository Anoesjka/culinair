---
date: 2020-05-10
title: Tiramisu del nonno
categories:
  - Nagerecht
featured_image: https://raw.githubusercontent.com/wortell/culinair/master/fotos/tiramisu/0.1.Overzicht.jpg
recipe:
  servings: 8 tot 12 personen
  prep: 60 tot 90 minuten
  cook: Minstens 2 uur 
  ingredients_markdown: |-
    * 50 gram boter
    * 135 gram suiker
    * 400 gram lange vingers
    * 500 gram Marscapone
    * 50 milliliter Amaretto siroop 
    * 560 milliliter espresso
    * 1 liter verse slagroom
    * 5 eieren
    * cacaopoeder
  directions_markdown: |-
    1. Scheid de eigelen van het eiwit.
    2. Mix 45 gram suiker en de boter en voeg daar de eigelen aan toe en mix deze verder.
    3. Voeg vervolgens de Marscapone toe en mix deze tot het 1 geheel wordt.
    4. Mix de slagroom tot deze stijf wordt.
    5. Mix 45 gram suiker en de eiwitten tot deze stijf wordt.
    6. Schep het mengsel van eiwit door de slagroom en schep daarna het marscapone mengsel hier doorheen.
    7. Zet de espresso en breng deze opsmaak met 45 gram suiker en de Amaretto siroop.
    8. Week de lange vingers in het koffie mengsel.
    9. Bouw de Tiramisu en bestuif deze naar wens met gezeefde cacao
----
Dit recept heb ik van mijn vader geleerd, die het in verschillende Italiaanse restaurants heeft gebruikt, daarnaast is hij sinds 2018 de opa van onze zoon. Vandaar Tiramisu del nonno.

Met dit recept maak je een heerlijke Tiramisu voor zeker 8 personen, maar dit kunnen er ook makkelijk 12 zijn. Het is ook mogelijk om de Tiramisu in te vriezen, echter moet deze na het ontdooien wel binnen 12 uur opgegeten worden.

Laten we beginnen, zet alle ingredienten klaar:

![Nagerecht](https://raw.githubusercontent.com/wortell/culinair/master/fotos/tiramisu/1.1.ingredienten.jpg)

Wij gaan als eerste 3 mengsels maken, 1 met eigelen, 1 met slagroom en de laatste met eiwit. Als deze klaar zijn scheppen wij deze door elkaar heen zodat er een mooie luchtige massa ontstaat.

Als eerste het mengsel van de eigelen:

![Nagerecht](https://raw.githubusercontent.com/wortell/culinair/master/fotos/tiramisu/2.1.ingredienten.jpg)

Mix de boter en 45 gram suiker door elkaar en voeg de eigelen hieraan toe. Als dit een geheel is mix dan de Marscapone hier doorheen.

Blijf deze mixen tot het een mooie massa wordt:

![Nagerecht](https://raw.githubusercontent.com/wortell/culinair/master/fotos/tiramisu/2.2.mixen.jpg)

Vervolgens gaan wij de slagroom stijf kloppen en het mengsel van eiwit maken.

Hiervoor hebben wij het volgende nodig:

![Nagerecht](https://raw.githubusercontent.com/wortell/culinair/master/fotos/tiramisu/3.1.ingredienten.jpg)

Als eerste kloppen wij de slagroom stijf, dit kan zonder suiker, echter als je dit met de hand doet of haast hebt dan zou je hier 1 eetlepen suiker aan toe kunnen voegen.

Daarna kloppen wij de eiwitten en 45 gram suiker stijf:

![Nagerecht](https://raw.githubusercontent.com/wortell/culinair/master/fotos/tiramisu/3.2.mixen.jpg)

Als beide een mooi zijn opgeklopt, kunnen deze door elkaar heen geschept worden.

![Nagerecht](https://raw.githubusercontent.com/wortell/culinair/master/fotos/tiramisu/3.3.mengen.jpg)

Vervolgens kan aan dit mengsel ook het mengsel van de eigelen toegevoegd worden:

![Nagerecht](https://raw.githubusercontent.com/wortell/culinair/master/fotos/tiramisu/4.1.mengen.jpg)

Voordat wij de Tiramisu verder kunnen maken hebben wij een aantal kopjes caff√® nodig, of zoals we in Nederland zouden zeggen espresso.

Voor dit recept hebben wij veel espresso nodig, zo'n 14 kopjes afhankelijk van de maat en uiteraard ook de smaak.

![Nagerecht](https://raw.githubusercontent.com/wortell/culinair/master/fotos/tiramisu/5.1.koffie.jpg)

Over smaak gesproken, wij brengen de espresso verder op smaak met 45 gram suiker en 50 milliliter Amaretto siroop. 

Dit kan natuurlijk ook gewone Amaretto zijn of bijvoorbeeld Marsala wijn.

Als de espresso goed opsmaak is, kunnen de lange vingers hierin gedoopt.

![Nagerecht](https://raw.githubusercontent.com/wortell/culinair/master/fotos/tiramisu/5.2.dopen.jpg)

Als de lange vingers vol zijn gezogen, overigens niet te lang want anders vallen ze uit elkaar, kunnen deze in de schaal gelegd worden:

![Nagerecht](https://raw.githubusercontent.com/wortell/culinair/master/fotos/tiramisu/5.3.bouwen.jpg)

En als de eerste laag van de lange vingers in de schaal is gelegd, kan er een laag van het mengsel opgelegd worden.

Vervolgens leggen wij een tweede laag lange vingers in de schaal:

![Nagerecht](https://raw.githubusercontent.com/wortell/culinair/master/fotos/tiramisu/5.4.bouwen.jpg)

Als deze laag ook compleet is leggen wij er een laag van het mengsel erop:

![Nagerecht](https://raw.githubusercontent.com/wortell/culinair/master/fotos/tiramisu/6.1.resultaat.jpg)

Nu komt het moeilijkste deel, de Tiramisu moet koelen zodat deze mooi stijf wordt.

Dit duurt minimaal 2 uur, echter laat ik deze zelf het liefste 24 uur staan.

Als de Tiramisu mooi stijf is gaan wij hem afmaken:

![Nagerecht](https://raw.githubusercontent.com/wortell/culinair/master/fotos/tiramisu/7.1.finishing.jpg)

Zelf kies ik er altijd voor om de cacao pas op het moment van serveren erop te doen.

Daarom maken wij eerst een mooie portie:

![Nagerecht](https://raw.githubusercontent.com/wortell/culinair/master/fotos/tiramisu/7.2.klaar.jpg)

En vervolgens doen wij er cacao op en versieren wij het bord om het af te maken:

![Nagerecht](https://raw.githubusercontent.com/wortell/culinair/master/fotos/tiramisu/7.3.end.result.jpg)

Buon appetito!
